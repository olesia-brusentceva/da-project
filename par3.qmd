---
title: "Загальне визначення бази ДАНИХ"
---

::: {#div1 style="font-family: serif; font-size: 20px;"}
**Перманентні дані**

Зазвичай дані у базі даних називають перманентними. Під словом перманентні маються на увазі дані, які відрізняються від інших, більш мінливих даних, таких як проміжні результати, вхідні та вихідні дані, керуючі оператори, робочі черги, програмні керуючі блоки і взагалі всі дані, тимчасові (transient) за своєю суттю.

База даних - це деякий набір перманентних (постійно збережених) даних.
:::

::: {#div2 style="font-family: serif; font-size: 20px;"}
Приклади перманентних даних, які зазвичай зустрічаються.
:::

| Сфера діяльності    | Дані                            |
|---------------------|---------------------------------|
| Промислова компанія | дані про продукцію              |
| Банк                | бухгалтерські дані              |
| Лікарня             | дані про пацієнтів              |
| Університет         | дані про студентів              |
| Міністерство        | дані про заплановану діяльність |

::: {#div3 style="font-family: serif; font-size: 20px;"}
Сьогоднішні підприємства використовують дві окремі бази даних --- з *операційними даними* та *даними для підтримки прийняття рішень*. Останню зазвичай називають сховищем даних. У сховищах даних часто міститься агрегована інформація (наприклад, підсумкові та середні значення), яка, у свою чергу, періодично (наприклад, раз на добу, або раз на тиждень) витягується з операційної бази даних.
:::

::: {#div4 style="font-family: serif; font-size: 20px;"}
**Сутності та зв'язки**

У теорії баз даних термін сутність зазвичай використовується для позначення будь-якого помітного об'єкта, який може бути представлений у базі даних. Крім сутностей є ще й зв'язки між ними, які поєднують основні сутності.

*Наприклад, між постачальниками та деталями існує зв'язок: кожен постачальник поставляє певні деталі, і навпаки, кожна деталь поставляється певними постачальниками. Аналогічно, деталі використовуються в проектах, а для реалізації проектів потрібні деталі.*
:::

::: {#div5 style="font-family: serif; font-size: 20px;"}
**Властивості**

Сутності (а отже, і зв'язки) мають деякі властивості, що відповідають тим даним про них, які необхідно зберігати в базі.

*Наприклад, постачальники мають певне місце розташування, деталі характеризуються вагою, проекти -- черговістю виконання тощо.*

Загалом властивості можуть бути як простими, так і складними, причому настільки простими або складними, наскільки це потрібно.
:::

::: {#div6 style="font-family: serif; font-size: 20px;"}
**Дані та моделі даних**

Дані насправді є заданими фактами, з яких можна логічно вивести інші факти.

Продукти на основі мови SQL зайняли домінуюче становище на ринку. Однією з причин цього є те, що вони ґрунтуються на використанні формальної теорії, яка називається реляційною моделлю даних. Однак реляційна модель -- не єдина можлива модель даних. Існують й інші моделі, але вони певною мірою пристосовані для спеціальних випадків, а не строго засновані на формальній логіці.
:::

![](data.jpg){fig-align="center" width="400"}

::: {#div7 style="font-family: serif; font-size: 20px;"}
**Модель даних** - це абстрактне, самодостатнє, логічне визначення об'єктів, операторів та інших елементів, що сукупно складають абстрактний інструмент доступу до даних, з якою взаємодіє користувач.

Розділимо поняття моделі даних та її реалізації. Модель це те, про що користувачі повинні знати, а реалізація - це те, чого користувачі не повинні знати.
:::
