---
title: "Загальне визначення системи бази данних"
---

::: {#div1 style="font-family: serif; font-size: 20px;"}
**Система баз даних** - це комп'ютеризована система, яка призначена для збереження інформації. Система баз даних забезпечує зручні засоби для отримання та модифікації необхідної інформації.

Нижче відображено чотири основні компоненти системи бази даних: дані, апаратне забезпечення, програмне забезпечення та користувачі.
:::

![](database.jpg)

::: {#div2 style="font-family: serif; font-size: 20px;"}
**Дані в базі даних** -- це реальні значення даних, що зберігаються в базі даних.

За доступом до бази даних деякої кількості користувачів, системи баз даних є двох видів: однокористувацькі (single user system) та багатокористувацькі (multy user system).

У загальному випадку дані в базі даних є інтегрованими і розділяються.

***Що означає термін "інтегрованість даних"?***

"Інтегрованість даних" -- це можливість представити базу даних різними файлами даних, які:

• можуть бути між собою обʼєднані. Наприклад, база даних реалізована в декількох файлах даних, інформація в яких доповнює одна одну;

• повністю або частково виключають надлишковість інформації. У цьому випадку структура файлів організована таким чином, що немає потреби задавати додаткову уточнюючу інформацію в одному файлі, яка вже є представлена в іншому файлі.

***Що означає термін "розділюваність даних"?***

Розділюваність даних -- це можливість доступу до одного й того ж елементу даних, що розміщується в базі даних, різними користувачами. Користувачі можуть мати паралельний доступ до елементу даних.

Нижче зображено таблицю Worker, яка містить загальну інформацію про співробітника деякої установи. Дані з полів Name, Surname, Patronymic можуть використовуватись у різних відділах установи. Цими відділами можуть бути: відділ бухгалтерії та відділ кадрів.
:::

![](ex.jpg)

::: {#div3 style="font-family: serif; font-size: 20px;"}
**Апаратне забезпечення**

Апаратне забезпечення систем баз даних включає в себе дві основні категорії пристроїв:

• Засоби, що забезпечують зберігання інформації (дисководи, розʼєми для флеш-носії, карти памʼяті, контролери пристроїв, канали вводу-виводу та інше);

• Засоби, що підтримують роботу програмного забезпечення системи баз даних. До цих засобів відноситься апаратний процесор в поєднанні з основною (первинною) памʼяттю.

**Програмне забезпечення**

До програмного забезпечення систем баз даних відносяться:

• Система керування базами даних СКБД (Database Management System -- DBMS). СКБД є рівнем, що звʼязує між собою фізичну базу даних (дані, які реально зберігаються) та користувача системи;

• Засоби розробки додатків, що взаємодіють з відомими базами даних;

• Засоби проектування баз даних;

• Генератори звітів на основі даних, що містяться у базі даних;

• Менеджер транзакцій (transaction manager) або диспетчер виконання транзакцій (TP monitor).

**Користувачі**

Користувачі бази даних поділяються на 3 взаємозвʼязані групи: *прикладні програмісти* (розробляють програмне забезпечення, яке використовує базу даних), *кінцеві користувачі* (працюють з базою даних з допомогою програмного забезпечення, *адміністратори баз даних* (забезпечують необхідну технічну підтримку бази даних).

Як правило, програмне забезпечення чи користувач працює з базою даних за допомогою спеціальної мови запитів SQL (Structured Query Language).
:::
